# Özet (Abstract)
Bir kum saatinin hassas terazi üzerindeki değeri kum saati akmaya devam ettikçe değişir. Bu değişim olurken kum saatine hiçbir kuvvet uygulanmamaktadır. Biz bu deneyimizde bu kum saatindeki değişimi izleyecek ve bunların değişimini not alacağız. Hassas terazi üzerine koyulan kum saatini videoya alacağız ve bu videoyu ağır çekim halinde raporumuza katacağız. Kum saatini farklı pozisyonlarda tekrar hassas terazi yardımı ile tartacağız ve akış halini yine ağır çekime alacağız. Aynı zamanda grup olarak bir düzenek tasarlayıp bu düzeneğin içindeki akışkan akarken yine tartım videosu çekeceğiz. Bu düzenekte iki 500 mililitrelik su şişesi kullanacağız ve su şişelerinden birinin içine kum, deneyin gidişatına bağlı farklı akışkan maddeler, ekleyeceğiz. Daha sonra daha net bir çözüme ulaşmak için bazı değişkenleri sabit tutarak ve bir bağımsız değişken katarak bu deneyleri tekrardan inceleyeceğiz ve video kaydı alacağız. Örneğin 500 mililitrelik su şişeleri ile yaptığımız deney bitince bir de 1,5 litrelik su şişeleri ile deney yapacağız ama aynı miktarda kum koyacağız. Böylece yükseklik bağımsız değişken olacak ve kum miktarı ile akışkan çeşidi sabit tutulan değişken olacak. Bu işin sonunda gerekirse akışkanlarda geçerli olan ivme formülünü hesaba katarak raporumuzu video ve fotoğraf gibi eklerle tamamlayacağız.
# Giriş (Introduction)
Biz bu deneyi yapmadan önce diğer deneyleri inceledik ve daha önceki deneylerde bulunan sistemlerin basit halini yapmaya karar verdik. İncelediğimiz deneylerde grafik çizilmiş, deney komplike bir düzenekle yapılmıştı. Biz ilk önce oluşabilecek sıkıntıları görmek ve onlara karşı önlem aldıktan sonra daha gelişmiş bir düzenek yapmaya karar verdik ve bu doğrultuda evde ilkel kum saati yaptık. Bu kum saatini yaparken internetten ''Evde kum saati yapımı'' videolarından uygun olana benzer bir kum saati yaptık. Deney yapıcağımız gün kum saatimiz, hassas cep tartımız ve kameramız ile deneyimizi bitirdik. Deneyin ve düzeneğin kötü yönlerini düzelterek ikinci bir deney yaptık ve ikinci deneyi ''Video'' dosyasına attık.
# Kaynaklar
 http://demoweb.physics.ucla.edu/node/423,                                                                                   https://physics.stackexchange.com/questions/88826/does-the-weight-of-an-hourglass-change-when-sands-are-falling-inside,                     https://www.youtube.com/watch?v=_IIa872F1yY
# Materyal ve Yöntem (Experimental Setup)
Kullanılan malzemeler:

 1)250 gram ince akvaryum kumu
 
 2)2 adet ''Seda Su'' markalı 500 mL'lik su şişesi
 
 3)Video ve fotoğraf çekmek için cep telefonu
 
 4)Elektrik bandı
 
 5)Plastik poşet
 
 6)Hassas cep tartısı (max 500 gram tartı kapasitesi)
 
 7)Cetvel
 
 
 Deneyi ilk yapmaya başladığımızda şişelerimizi kurutmamıştık. Şişeye 250 gram ince akvayum kumu koyduk. Ve şişedeki kumlar nem nedeniyle birbirlerine yapıştı. Aynı zamanda ilk deneyimizde şişe kapakları düzenekten çıkarılmadı. İki kapağın da ortasına delik açarak ve bu delikerli hizalayarak kum saati düzeneğimizi yaptık. Bundan dolayı zaten nemlenen kumlar, onlardan daha sonra koyulan ve kuru olan kumlardan daha yavaş aktı. Bu hız değişiminden dolayı kum saatinin ağırlık/zaman grafiğinde zaman-akan kum taneciği orantısı olamayacağından, deney düzeneğini değiştirme kararı aldık. Hem de bazı tanecikler kum tortusu haline geldi ve delikten geçemedi. O taneciklerin ağırlığı gerçek sonucu etkileyeceği için deney düzeneğimizi değiştirdik. Poşet kullanmadan deliği büyütme çözümüne gitmeyi planlıyorduk ama sonra internet ve başka kaynaklara sorarak hem hızı düşürmek için hem de hizalama derdinden kurtulmak için poşet kullanmaya karar verdik.
 
 Deney için gerekli ikinci düzeneğimizi yaparken, iki adet 500 mL'lik su şişelerimizin içini tamamen kuruttuk ve ondan sonra bu şişelerden bir tanesine net 250 gram kum koyduk(şişenin 6 cm 'lik kısmı kadar).İki şişenin de kapaklarını çıkararakdık. Şişelerden geçen kum miktarını en düzgün seviyeye getirmek için ortasında bir kurşun kalem ucu kadar delik olan poşet kullandık. Bu poşeti iki şişenin arasına sabitledik. Ama bu basamakta poşet çok gergin bağlanılmamalı yoksa kum tanecikleri gergin poşet değilinden geçmeyebilir ve yine orantı bozulabilir. Elektrik devresi bandıyla iki şişeyi ve poşetimizi bantladık. Daha sonra şişeleri hassas cep terazimizin üstüne koyarak brüt kütleyi aldık. Grafiği çizerken brüte göre çizilen grafiğin ağırlık kısmını(ordinatını) 250'ye eşitlemek ve tüm ağırlıklardan darayı çıkarmak için brüt kütleyi kullanacağız. Bu deney düzeneğini bitirdikten sonra tartımızı daha önce başka tartıda tartılmış olan cismimizle kontrol ettik. En son ise deneyimizi videoya çektik.
 
 Deney ortamımız oda sıcaklığında ve eğimsiz bir masanın üstünde yapıldı. Kumlar tamamen nemsizdi ve bütün kum taneleri birinci şişeden ikinci şişeye aktığında deneyimizi ve videomuzu sonlandırdık.

# Bulgular (Results)
Yaptığımız iki deney sonucunda kum saati akarken gerçekten de ağırlığının değiştiğni gördük ve bunun araştırmalarımıza da dayanarak kum taneciklerinin ''Freefall'' halinde olduğundan kaynaklandığını düşünüyoruz. Şuan kullandığımız düzenekte kum taneleri çevirildiği anda aktığı için kum saatinin başlangıç halinde olan değişimini göremedik. Bir dahaki deneyde başlangıçtaki değişimi görmemize yarayacak bir 
düzenek ve daha hassas terazi ile deneyimi geliştireceğiz.



